[{
    "title": "Find fagenes fokuspunkter",
    "kilde": "Mikkel Thorup. Fjendskab. Tænkepauser 6. Aarhus Universitetsforlag, 2013: 21-24, 33-34, 38-39, 50-53, 55-56.",
    "Instruktion_1": "Læs først talen. Senere skal du kategorisere nøglebegreberne i teksten",
    "Instruktion_2":"Klik på de markerede tekststykker og kategorisér dem indenfor <span class='txt_select'>historie</span>, <span class='txt_select'>samfundsfag</span> eller <span class='txt_select'>religion</span>. Nogle markeringer hører til to eller tre fag og skal kategoriseres som <span class='txt_select'>fællesfaglig</span>.",
    "explanation": "Til eksamen i KS skal du kunne læse tekster ud fra flere faglige vinkler. I opgaven træner du denne færdighed.<br/>Hvilke dele af teksten er interessante for fagene hver især, og hvilke dele af teksten repræsenterer fællesfaglighed, altså to eller tre af fagene? <br/>NB! Den feedback du kan læse er et bud på hvordan man kan tolke teksten. Ikke det endelige svar.",
    "tekst": "<h3>Tænkepauser: Fjendskab</h3> <h4>TROENS TOSSERIER</h4> <p>I <span class='markering svar_0'>antikken</span> var der mange guder, og selvom det godt kunne give en del ballade, var det intet at regne mod, hvad der skete med de <span class='markering svar_2'>monoteistiske</span> religioners magtovertagelse. Jøder, muslimer og kristne anerkender kun én Gud, og det gav det <span class='markering svar_3 svar_0 svar_2'>religiøse fjendskab</span> gevaldigt vind i sejlene. Alle andres guder blev pludselig afguder, alle andre troende <span class='markering svar_2'>kættere</span>. [...]</p> <p>Det religiøse fjendskab er formodentlig det ældste og det stærkeste fjendskab. Den religiøse fjende er ikke bare min fjende. Nej, han er fjende af Gud og dermed af alt det, der giver livet mening og formål. <span class='markering svar_3 svar_0 svar_1 svar_2'>Op igennem historien har voldelige grupper til stadighed påberåbt sig Guds velsignelse</span>. [...]</p> <p>Også i dag ser vi påkaldelsen af Gud imod hans fjender. Mest tydeligt i den <span class='markering svar_3 svar_0 svar_1 svar_2'>islamistiske terrorisme</span>, der forstår verden som opdelt i to stridende lejre, hvor vold skal uddrive de ugudelige. <span class='markering svar_3 svar_0 svar_1 svar_2'>Islams ydre fjende er for disse terrorister USA og Vesten, der krænker muslimsk suverænitet</span>, mens den indre fjende er <span class='markering svar_1'>despotiske regimer</span>, der krænker <span class='markering svar_2'>religionens renhed</span>. Den ydre fjende bekæmper den sande tro, og den indre fjende underminerer troen til fordel for vestlige principper om <span class='markering svar_2'>sekularisme</span> og <span class='markering svar_1'>kapitalisme</span>. </p> <p>Vi ser dog også andre versioner af det religiøse fjendskab, som det f.eks. praktiseres af radikale jøder og hinduister eller <span class='markering svar_2'>fundamentalistiske</span> kristne i USA. Og ikke mindst findes der en global konfliktlinje på tværs af alle <span class='markering svar_2'>de store religioner</span>, hvor religiøse ser sekularisme som en form for skjult <span class='markering svar_2'>ateisme</span>, der har Gud som deres fjende. [...]</p> <h4>BLOD, MAGT OG PENGE</h4> <p>Vi har formentlig haft <span class='markering svar_3 svar_0 svar_1'>politisk fjendskab</span> lige siden agerbrugets og de første faste bosætningers opkomst. Det politiske fjendskab vedrører basalt set kampen om <span class='markering svar_1'>fordelingen af samfundets ressourcer</span>: Hvem skal have hvad, hvor meget, hvordan og hvorfor? Fjendskabet angår spørgsmålene om, hvilket samfund der skal være, <span class='markering svar_1'>hvem der skal regere, og hvordan der skal regeres</span>. En af de helt afgørende konfliktlinjer, der igen og igen har givet anledning til fjendskaber, er sammenstødet mellem rig og fattig, altså striden om hvad forskellige personer og grupper legitimt har ret til. I <span class='markering svar_0'>moderne tid</span> har det politiske fjendskab været <span class='markering svar_1'>ideologisk</span>, hvor rig/fattig-konflikten oversættes til en mere omfattende opdeling i verdensopfattelser. Det allerførste punkt på listen over usual suspects er selvfølgelig fjendskabet mellem <span class='markering svar_1'>socialister og kapitalister</span>, der senere blev til den globale konflikt mellem <span class='markering svar_3 svar_0 svar_1'>den kolde krigs to blokke</span>. </p> <p>Et andet vigtigt politisk fjendskab har historisk udspillet sig mellem <span class='markering svar_1'>demokrater</span> og ikke-demokrater. [...] Demokrati-fortalerne har været få, og demokrati var bare én blandt flere andre legitime styreformer, hvor <span class='markering svar_1'>kejserdømme, autokrati og diktatur</span> var blandt mulighederne. På den anden side af 1945 blev denne konfliktlinje helt afgørende, da de vestlige lande efter at have bekæmpet <span class='markering svar_3 svar_0 svar_1'>den tyske totalitarisme</span> begyndte at forstå sig som <span class='markering svar_1'>liberale demokratier</span> imod den nye totalitære fjende i Sovjetunionen. De to store, moderne konfliktlinjer – socialisme versus kapitalisme og demokrati versus ikke-demokrati – blev derfor her forenet i det <span class='markering svar_0'>ideologiske fjendskab mellem øst og vest</span>, der dominerede kloden indtil <span class='markering svar_0'>Murens fald i 1989</span>.</p> <h4>FJENDSKABERNES SPIL</h4> <p>Det kan synes forkert, næsten perverst, at tale om gode fjendskaber, og vi skulle måske snarere bruge ord som konkurrence, opposition eller uenighed. Når jeg alligevel her insisterer på betegnelsen det gode fjendskab, er det, fordi det hænger sammen med det dårlige fjendskab. [...]</p> <p>Nu skal vi se lidt nærmere på forholdet mellem [to former for fjendskab:] det lige og det ulige fjendskab [...]. Det lige fjendskab kan typisk ikke ophidse følelserne nok, mobilisere befolkningen eller gøre drab moralsk rigtigt. Lige så vigtigt er det dog at lægge mærke til, hvordan det lige og det ulige fjendskab hele tiden låner fra hinanden, skifter form, tiltrækkes af hinanden. [...]</p> <h4>FREDELIGE FJENDSKABER</h4> <p>[...] <span class='markering svar_0'>Historien byder på en perlerække af forvandlinger</span>, hvor ulige fjendskaber omdannes til lige og fredelige fjendskaber, og hvor uundgåelige konflikter dermed får mere konstruktive rammer. Lad mig opregne en stribe eksempler, det er egentlig vældig opløftende at tænke på, hvad civilisationen trods alt har formået.</p> <p>Fjenden er ikke en længere en brutal røver, men en økonomisk konkurrent på markedet, hvor man kæmper om markedsandele. Han er ikke stammeleder og tyran, men ideologisk modpart eller regering/opposition i politikken, hvor man kæmper om stemmetal. Han er ikke barbar, men sagsøger/sagsøgt i retssystemet, hvor man kæmper om dommen. Vi kan også se fjendskabets forvandling i det religiøse fjendskab; til en vis grad præges vi i dag af sekularisme og tolerance, hvor vi accepterer, at andre tror på noget andet, end vi selv gør, uden at de derfor skal brændes på bålet som i <span class='markering svar_0'>middelalderen</span>. <span class='markering svar_0'>Konflikten mellem kapitalister og arbejdere</span> er ofte endt i ulige fjendskaber, der har skabt <span class='markering svar_0'>blodige revolutioner og borgerkrige</span> – men som også har ført til det institutionaliserede, lige fjendskab i <span class='markering svar_1'>overenskomstsystemet</span>. Det har netop som forudsætning, at der er modstridende eller konfliktuerende interesser, men at begge parter har en legitim og legal ret i at forfølge deres interesse.</p> <p>Det politiske fjendskab fortjener lidt mere opmærksomhed – lad os se på, hvordan fjendskaberne spiller sammen inden for parlamentets rammer.</p> <h4>ELITEN ER FOLKETS FJENDE</h4> <p><span class='markering svar_1'>Populisme</span> handler om at fremhæve skel imellem folket og dets fjender. [...] Den vigtigste form for populisme i de sidste 10-15 år har været <span class='markering svar_1'>nationalpopulismen</span>, der beskriver situationen som en krigstilstand, hvor nationen trues af de fremmede og af de antinationale, der tillader ’invasionen’, <span class='markering svar_2'>’islamificeringen’</span> og ’<span class='markering svar_3 svar_0 svar_1 svar_2'>multikulturaliseringen</span>’. Man er reelt i en krigssituation imod en <span class='markering svar_1'>demografisk invasion af muslimer</span>, noget der måske ikke ligner en konventionel krig, men har samme livstruende karakter, hvor ikke blot <span class='markering svar_1'>udlændingeloven</span>, men også madregler i børnehaven, forhæng i svømmehal og hovedbeklædning bliver sikkerhedspolitiske emner. </p> <p>Krigsretorikken er essentiel i al populisme, men er særligt fremtrædende i nationalpopulismen, da folk/fjende-modellen her forener sig med nationalismens favoritskel mellem ydre og indre, ven og fjende. Det betyder også, at populismen og særligt nationalpopulismen har en tendens til at forstå al opposition som forræderi. Man er ikke bare imod <span class='markering svar_1'>nationalisternes politik</span>, man er imod nationens overlevelse. Og det er definitionen på en forræder. Det skal straffes! Og straf er i det hele taget et område, hvor populismen trives godt.</p> <h4>ONDE RUSSERE OG GRÅDIGE AMERIKANERE</h4> <p><span class='markering svar_0'>Den kolde krig</span> var på den ene side præget af et lige fjendskab. USA og Sovjet var låst fast i et ganske institutionaliseret, konventionelt fjendskab, indrammet af diplomati, stiltiende aftaler, nedrustningsaftaler og den slags. Fjenden var klar, konkret, synlig og geografisk markeret. Men Sovjet var også en ideologisk fjende, og det gør en række ganske vigtige ting ved fjendskabets form og dynamik. Ronald Reagan beskrev Sovjet som ”ondskabens imperium”, og det var en klar moralsk, måske endda religiøs, vurdering og delegitimering af Sovjet – og en udstilling af fjendskabet som et ulige fjendskab. [...]</p> <p>Det pudsige er, at de diplomatiske relationer mellem blokkene fortsatte og endda blev styrket under Reagan. [...] Den kolde krigs ideologiske fjendskab blev trods sin ulige karakter på mange måder en velsignelse. Det var angstdæmpende og konstruktivt, gav selvforståelse og enhed, strukturerede relationer og bestemte venskaber såvel som fjendskaber. Men førte ikke til blodsudgydelser i voldsomt omfang. [...]</p> <p>Meget anderledes foregår tingene i totalitarismen, hvor vi ser de mest ekstreme udgaver af det ulige fjendskab husere.</p> <h4>AT BLIVE SIN EGEN FJENDE</h4> <p>Intet fjendskab er så absolut som det totalitære fjendskab. <span class='markering svar_3 svar_0 svar_1'>Nazismen og stalinismen</span> praktiserede det ulige fjendskab i en grad, der næsten er ufattelig. De totalitære stater bragte fjendskabet ud til dets slutpunkt, hvor der var fjender overalt, og hvor alle kunne være eller blive fjenden. Alle måtte behandles, som om de allerede var fjenden. Totalitarismen viser, hvilken form fjendskab kan få, hvis det ikke mødes af nogen hindring, men tværtimod gøres til en af grundforestillingerne i en stat eller ideologi. </p> <p>Det nye og rystende ved det totalitære fjendskab er ifølge den tysk-jødiske tænker Hannah Arendt, at fjender bliver ’objektive’, dvs. fjender i kraft af en væren frem for en handling, en tanke eller en trussel. Jødens påståede forbrydelse, en konkret overtrædelse, omdannes f.eks. til jødiskhedens iboende last, en abstrakt væren, der kun kan fjernes sammen med jøderne selv. [...]</p> <h4>MASSEMORD SAT I SYSTEM</h4> <p>Den nazistiske udgave af det totalitære fjendskab skilte sig ud ved i ekstrem grad at fokusere på kroppen. Det var en biologisering af politikken, hvor genstanden for den nazistiske politik var folkekroppen, racens sundhed, nationens renhed. <span class='markering svar_0'>Massemordet</span> blev set som en renselses- og helbredelsesproces, hvor syge og degenererede elementer blev skåret ud af folkekroppen. Himmler sagde i 1943, at <span class='markering svar_3 svar_0 svar_3'>antisemitisme</span> er præcis det samme som aflusning. At udrydde lus er ikke et spørgsmål om ideologi. Det er et spørgsmål om renlighed”. Han mestrede i særlig og sørgelig grad kunsten at skabe effektive fjendebilleder. [...]</p> <p>Fjenden blev reduceret til en forhindring, der skulle fjernes. Drabet blev ikke forstået som mord, men som elimineringen af en fare. Den heroiske kamp for eksistens, krigen, afløstes af strategier, som minimerede nogles gruppers dødelighed og øgede andres. Drabet blev rutine, hverdagspolitik, administration. I stedet for enkeltstående dødsfald eller mord fik vi en statistisk død. [...]</p> <h4>FJENDSKABER ER HISTORISKE</h4> <p>I mange år var <span class='markering svar_0'>’svenskeren’ vores urfjende, så blev det ’tyskeren’</span>. Fjendebilleder bliver lagret i den kollektive hukommelse og trækkes frem i krisesituationer – eller også kan de, som det er sket med svenskeren og tyskeren, blive til banale fjendskaber, der kan bruges af sportsjournalister eller som forklaring på, hvorfor andre nationer opfører sig tosset eller dumt. </p> <p>Historien er altså lidt af en joker, når det gælder fjendskaber. <span class='markering svar_0'>De fleste fjendebilleder har rod i virkelige begivenheder, men de skabes gennem selektiv hukommelse</span>. Man ’husker’ alt det onde, som fjenden har gjort, og ’glemmer’ alt det gode eller neutrale. Fjendebilledet giver ens oplevelser og omverden en særlig struktur, der bekræfter fjendebilledet selv. Dermed skabes en historie om fjenden, der eviggør ham som vores fjende. ”De har altid været imod os”, som det f.eks. i dag siges af nogle islam-modstandere. <span class='markering svar_0'>Osmannernes angreb på Europa</span> beviser, at der er et evigt fjendskab mellem islam og Vesten, mener de – ganske ligesom <span class='markering svar_0'>islamister i dag snakker uendeligt meget om korstogene</span> som bevis på Vestens evige had mod islam. <span class='markering svar_0'>Historien bruges som bevis</span> for, at vi er de forfulgte, og de er de angribende, for sådan har det altid været, og her kan man se, hvad de er for nogle. </p> <p>Det er ulig lettere at skabe et fjendebillede end at forlade et. Til tider er det sådan, at kun fjendskabet huskes, mens dets genstand ændrer sig. Islam var eksempelvis i århundreder kendt, frygtet og foragtet i Vesten for sin løsslupne seksualmoral med homoseksualitet og haremmer for fuld udblæsning – i dag er det religionens strikte, undertrykkende kønsdogmatik, der er omdrejningspunkt for nogles fjendskab imod islam. Det viser fjendskabets tomhed, dets altid gældende åbenhed over for det, der findes og sker i samfundet. [...] Det er [derfor også] fjendskabets genformulering og mobilisering i nutiden, ikke dets forekomst i fortiden, der skal forklares, hvis vi vil forstå aktuelle konflikter.</p>",
    "tekst_msg_header": "<h3>Tænkepauser: Fjendskab</h3>",
    "tekst_msg": "<h3>TROENS TOSSERIER</h3> <p>I antikken var der mange guder, og selvom det godt kunne give en del ballade, var det intet at regne mod, hvad der skete med de monoteistiske religioners magtovertagelse. Jøder, muslimer og kristne anerkender kun én Gud, og det gav det religiøse fjendskab gevaldigt vind i sejlene. Alle andres guder blev pludselig afguder, alle andre troende kættere. [...]</p> </br><p>Det religiøse fjendskab er formodentlig det ældste og det stærkeste fjendskab. Den religiøse fjende er ikke bare min fjende. Nej, han er fjende af Gud og dermed af alt det, der giver livet mening og formål. Op igennem historien har voldelige grupper til stadighed påberåbt sig Guds velsignelse. [...]</p> </br><p>Også i dag ser vi påkaldelsen af Gud imod hans fjender. Mest tydeligt i den islamistiske terrorisme, der forstår verden som opdelt i to stridende lejre, hvor vold skal uddrive de ugudelige. Islams ydre fjende er for disse terrorister USA og Vesten, der krænker muslimsk suverænitet, mens den indre fjende er despotiske regimer, der krænker religionens renhed. Den ydre fjende bekæmper den sande tro, og den indre fjende underminerer troen til fordel for vestlige principper om sekularisme og kapitalisme.</p> </br><p>Vi ser dog også andre versioner af det religiøse fjendskab, som det f.eks. praktiseres af radikale jøder og hinduister eller fundamentalistiske kristne i USA. Og ikke mindst findes der en global konfliktlinje på tværs af alle de store religioner, hvor religiøse ser sekularisme som en form for skjult ateisme, der har Gud som deres fjende. [...]</p> <h3>BLOD, MAGT OG PENGE</h3> <p>Vi har formentlig haft politisk fjendskab lige siden agerbrugets og de første faste bosætningers opkomst. Det politiske fjendskab vedrører basalt set kampen om fordelingen af samfundets ressourcer: Hvem skal have hvad, hvor meget, hvordan og hvorfor? Fjendskabet angår spørgsmålene om, hvilket samfund der skal være, hvem der skal regere, og hvordan der skal regeres. En af de helt afgørende konfliktlinjer, der igen og igen har givet anledning til fjendskaber, er sammenstødet mellem rig og fattig, altså striden om hvad forskellige personer og grupper legitimt har ret til. I moderne tid har det politiske fjendskab været ideologisk, hvor rig/fattig-konflikten oversættes til en mere omfattende opdeling i verdensopfattelser. Det allerførste punkt på listen over usual suspects er selvfølgelig fjendskabet mellem socialister og kapitalister, der senere blev til den globale konflikt mellem den kolde krigs to blokke.</p> </br><p>Et andet vigtigt politisk fjendskab har historisk udspillet sig mellem demokrater og ikke-demokrater. [...] Demokrati-fortalerne har været få, og demokrati var bare én blandt flere andre legitime styreformer, hvor kejserdømme, autokrati og diktatur var blandt mulighederne. På den anden side af 1945 blev denne konfliktlinje helt afgørende, da de vestlige lande efter at have bekæmpet den tyske totalitarisme begyndte at forstå sig som liberale demokratier imod den nye totalitære fjende i Sovjetunionen. De to store, moderne konfliktlinjer – socialisme versus kapitalisme og demokrati versus ikke-demokrati – blev derfor her forenet i det ideologiske fjendskab mellem øst og vest, der dominerede kloden indtil Murens fald i 1989.</p> <h3>FJENDSKABERNES SPIL</h3> <p>Det kan synes forkert, næsten perverst, at tale om gode fjendskaber, og vi skulle måske snarere bruge ord som konkurrence, opposition eller uenighed. Når jeg alligevel her insisterer på betegnelsen det gode fjendskab, er det, fordi det hænger sammen med det dårlige fjendskab. [...]</p> </br><p>Nu skal vi se lidt nærmere på forholdet mellem [to former for fjendskab:] det lige og det ulige fjendskab [...]. Det lige fjendskab kan typisk ikke ophidse følelserne nok, mobilisere befolkningen eller gøre drab moralsk rigtigt. Lige så vigtigt er det dog at lægge mærke til, hvordan det lige og det ulige fjendskab hele tiden låner fra hinanden, skifter form, tiltrækkes af hinanden. [...]</p> <h3>FREDELIGE FJENDSKABER</h3> <p>[...] Historien byder på en perlerække af forvandlinger, hvor ulige fjendskaber omdannes til lige og fredelige fjendskaber, og hvor uundgåelige konflikter dermed får mere konstruktive rammer. Lad mig opregne en stribe eksempler, det er egentlig vældig opløftende at tænke på, hvad civilisationen trods alt har formået.</p> </br><p>Fjenden er ikke en længere en brutal røver, men en økonomisk konkurrent på markedet, hvor man kæmper om markedsandele. Han er ikke stammeleder og tyran, men ideologisk modpart eller regering/opposition i politikken, hvor man kæmper om stemmetal. Han er ikke barbar, men sagsøger/sagsøgt i retssystemet, hvor man kæmper om dommen. Vi kan også se fjendskabets forvandling i det religiøse fjendskab; til en vis grad præges vi i dag af sekularisme og tolerance, hvor vi accepterer, at andre tror på noget andet, end vi selv gør, uden at de derfor skal brændes på bålet som i middelalderen. Konflikten mellem kapitalister og arbejdere er ofte endt i ulige fjendskaber, der har skabt blodige revolutioner og borgerkrige – men som også har ført til det institutionaliserede, lige fjendskab i overenskomstsystemet. Det har netop som forudsætning, at der er modstridende eller konfliktuerende interesser, men at begge parter har en legitim og legal ret i at forfølge deres interesse.</p> </br><p>Det politiske fjendskab fortjener lidt mere opmærksomhed – lad os se på, hvordan fjendskaberne spiller sammen inden for parlamentets rammer.</p> <h3>ELITEN ER FOLKETS FJENDE</h3> <p>Populisme handler om at fremhæve skel imellem folket og dets fjender. [...] Den vigtigste form for populisme i de sidste 10-15 år har været nationalpopulismen, der beskriver situationen som en krigstilstand, hvor nationen trues af de fremmede og af de antinationale, der tillader ’invasionen’, ’islamificeringen’ og ’multikulturaliseringen’. Man er reelt i en krigssituation imod en demografisk invasion af muslimer, noget der måske ikke ligner en konventionel krig, men har samme livstruende karakter, hvor ikke blot udlændingeloven, men også madregler i børnehaven, forhæng i svømmehal og hovedbeklædning bliver sikkerhedspolitiske emner. </p> </br><p>Krigsretorikken er essentiel i al populisme, men er særligt fremtrædende i nationalpopulismen, da folk/fjende-modellen her forener sig med nationalismens favoritskel mellem ydre og indre, ven og fjende. Det betyder også, at populismen og særligt nationalpopulismen har en tendens til at forstå al opposition som forræderi. Man er ikke bare imod nationalisternes politik, man er imod nationens overlevelse. Og det er definitionen på en forræder. Det skal straffes! Og straf er i det hele taget et område, hvor populismen trives godt.</p> <h3>ONDE RUSSERE OG GRÅDIGE AMERIKANERE</h3> <p>Den kolde krig var på den ene side præget af et lige fjendskab. USA og Sovjet var låst fast i et ganske institutionaliseret, konventionelt fjendskab, indrammet af diplomati, stiltiende aftaler, nedrustningsaftaler og den slags. Fjenden var klar, konkret, synlig og geografisk markeret. Men Sovjet var også en ideologisk fjende, og det gør en række ganske vigtige ting ved fjendskabets form og dynamik. Ronald Reagan beskrev Sovjet som ”ondskabens imperium”, og det var en klar moralsk, måske endda religiøs, vurdering og delegitimering af Sovjet – og en udstilling af fjendskabet som et ulige fjendskab. [...]</p> </br><p>Det pudsige er, at de diplomatiske relationer mellem blokkene fortsatte og endda blev styrket under Reagan. [...] Den kolde krigs ideologiske fjendskab blev trods sin ulige karakter på mange måder en velsignelse. Det var angstdæmpende og konstruktivt, gav selvforståelse og enhed, strukturerede relationer og bestemte venskaber såvel som fjendskaber. Men førte ikke til blodsudgydelser i voldsomt omfang. [...]</p> </br><p>Meget anderledes foregår tingene i totalitarismen, hvor vi ser de mest ekstreme udgaver af det ulige fjendskab husere.</p> <h3>AT BLIVE SIN EGEN FJENDE</h3> <p>Intet fjendskab er så absolut som det totalitære fjendskab. Nazismen og stalinismen praktiserede det ulige fjendskab i en grad, der næsten er ufattelig. De totalitære stater bragte fjendskabet ud til dets slutpunkt, hvor der var fjender overalt, og hvor alle kunne være eller blive fjenden. Alle måtte behandles, som om de allerede var fjenden. Totalitarismen viser, hvilken form fjendskab kan få, hvis det ikke mødes af nogen hindring, men tværtimod gøres til en af grundforestillingerne i en stat eller ideologi. </p> </br><p>Det nye og rystende ved det totalitære fjendskab er ifølge den tysk-jødiske tænker Hannah Arendt, at fjender bliver ’objektive’, dvs. fjender i kraft af en væren frem for en handling, en tanke eller en trussel. Jødens påståede forbrydelse, en konkret overtrædelse, omdannes f.eks. til jødiskhedens iboende last, en abstrakt væren, der kun kan fjernes sammen med jøderne selv. [...]</p> <h3>MASSEMORD SAT I SYSTEM</h3> <p>Den nazistiske udgave af det totalitære fjendskab skilte sig ud ved i ekstrem grad at fokusere på kroppen. Det var en biologisering af politikken, hvor genstanden for den nazistiske politik var folkekroppen, racens sundhed, nationens renhed. Massemordet blev set som en renselses- og helbredelsesproces, hvor syge og degenererede elementer blev skåret ud af folkekroppen. Himmler sagde i 1943, at antisemitisme ”er præcis det samme som aflusning. At udrydde lus er ikke et spørgsmål om ideologi. Det er et spørgsmål om renlighed”. Han mestrede i særlig og sørgelig grad kunsten at skabe effektive fjendebilleder. [...]</p> </br><p>Fjenden blev reduceret til en forhindring, der skulle fjernes. Drabet blev ikke forstået som mord, men som elimineringen af en fare. Den heroiske kamp for eksistens, krigen, afløstes af strategier, som minimerede nogles gruppers dødelighed og øgede andres. Drabet blev rutine, hverdagspolitik, administration. I stedet for enkeltstående dødsfald eller mord fik vi en statistisk død. [...]</p> <h3>FJENDSKABER ER HISTORISKE</h3> <p>I mange år var ’svenskeren’ vores urfjende, så blev det ’tyskeren’. Fjendebilleder bliver lagret i den kollektive hukommelse og trækkes frem i krisesituationer – eller også kan de, som det er sket med svenskeren og tyskeren, blive til banale fjendskaber, der kan bruges af sportsjournalister eller som forklaring på, hvorfor andre nationer opfører sig tosset eller dumt. </p> </br><p>Historien er altså lidt af en joker, når det gælder fjendskaber. De fleste fjendebilleder har rod i virkelige begivenheder, men de skabes gennem selektiv hukommelse. Man ’husker’ alt det onde, som fjenden har gjort, og ’glemmer’ alt det gode eller neutrale. Fjendebilledet giver ens oplevelser og omverden en særlig struktur, der bekræfter fjendebilledet selv. Dermed skabes en historie om fjenden, der eviggør ham som vores fjende. ”De har altid været imod os”, som det f.eks. i dag siges af nogle islam-modstandere. Osmannernes angreb på Europa beviser, at der er et evigt fjendskab mellem islam og Vesten, mener de – ganske ligesom islamister i dag snakker uendeligt meget om korstogene som bevis på Vestens evige had mod islam. Historien bruges som bevis for, at vi er de forfulgte, og de er de angribende, for sådan har det altid været, og her kan man se, hvad de er for nogle. </p> </br><p>Det er ulig lettere at skabe et fjendebillede end at forlade et. Til tider er det sådan, at kun fjendskabet huskes, mens dets genstand ændrer sig. Islam var eksempelvis i århundreder kendt, frygtet og foragtet i Vesten for sin løsslupne seksualmoral med homoseksualitet og haremmer for fuld udblæsning – i dag er det religionens strikte, undertrykkende kønsdogmatik, der er omdrejningspunkt for nogles fjendskab imod islam. Det viser fjendskabets tomhed, dets altid gældende åbenhed over for det, der findes og sker i samfundet. [...] Det er [derfor også] fjendskabets genformulering og mobilisering i nutiden, ikke dets forekomst i fortiden, der skal forklares, hvis vi vil forstå aktuelle konflikter.</p>",
    "tekstforklaring":"<p>Teksten er et uddrag fra bogen Fjendskab fra 2013 af Mikkel Thorup. Thorup er idéhistoriker og lektor ved Aarhus Universitet og har bl.a. forsket i fjendskabets faste mønstre og dets fordele og ulemper.</p></br> <p>I uddraget gives et overbliksbillede af forskellige typer af fjendskab fra antikken og frem til de moderne nationalstater. Teksten bringer faglighed fra både religion, samfundsfag og historie i spil og kan fungere som teoretisk grundtekst i forløb med fokus på kulturmøder, fjendskab, fjendebilleder eller konflikt - både i national og international kontekst.</p>",
    "slutfeedback": "<h4>Godt arbejde!</h4><br/> <p>Du har klassificeret alle tekststykkerne korrekt. Klik for at prøve igen!</p>",
    "kategorier": [
        "Historie",
        "Samfundsfag",
        "Religion",
        "Fællesfaglig"
    ],
    "forklaring": [
        "Når man arbejder med kilder i historie, er det vigtigt at se efter nøgleord og begreber, der siger noget om afsenderens budskab og formål med kilden. Hvorfor er kilden skrevet og i hvilken historisk kontekst er den blevet til? Man kan fx se efter historiske referencer i kilden eller efter ord og passager, der er udtryk for en bestemt holdning eller problemstilling. ",
        "Når man arbejder med tekster i samfundsfag, vil man typisk se efter begreber og problemstillinger, der er væsentlige for forståelsen af nationale og internationale forhold i nutiden. Det vigtigt at man viser overblik over faget ved at kunne uddybe begrebernes betydning i teksten og sætte dem i relation til det tema eller den problemformulering som man arbejder med. ",
        "Religionsfaget interesserer sig for referencer til både religiøse og eksplicit ikke-religiøse opfattelser af verden, samfund og individ. Faget kan bl.a. bruges til at undersøge og forklare fænomener som ritualer og traditioner, fortællinger og myter - og leveregler og morallove.",
        "Der er områder og begreber, der går på tværs af to eller alle tre fag. Det vil sige at de kan være relevante i både et historiefagligt, samfundsfagligt og religionsfagligt perspektiv."
    ],
    "feedback": [
        "Antikken betegner en historisk periode under Grækenlands og Romerrigets storhedstid.",
        "Kommunisme er en ideologi og derfor primært et samfundsfagligt begreb. Man kan selvfølgelig også arbejde med kommunismen som begreb i historie med henblik på at øge forståelsen for den kolde krig. <br/>Da teksten i høj grad er udtryk for en kritik af kommunismen, er det vigtig at forstå det centrale i den kommunistiske ideologi.",
        "I protestantisk kristendom er det en udbredt forestilling, at det er troen på Gud og ikke specifikke handlinger, der frelser mennesket. Reagan henviser til læren om at troen på Gud giver adgang til et liv efter døden mens et liv i gudløshed kun fører til fortabelse efter døden. <br/>Religion kan således hjælpe med til at forklare USA’s selvforståelse og ageren under den kolde krig, ved at undersøge det verdenssyn og den forståelse af frelsen, som kendetegner protestantisk kristendom. ",
        "Det er almindelig morallære, at man som kristen er forpligtet til aktivt at bekæmpe den  ondskab og ugudelighed, man møder, men også at man bør gå i forbøn for synderne og tilgive sine fjender.<br/>Religionsfaget kan generelt bruges til at undersøge de forskellen på de moralske principper, der prægede de to parters retorik under den kolde krig. Man kan således blive klogere på konflikten, hvis man undersøger modsætningerne mellem religiøs og ikke-religiøs morallære. ",
        "En totalitær stat dækker over en bestemt styreform. En totalitær stat knytter sig derfor primært til samfundsfag, hvor definitioner og arbejdet med forskellige styreformer er centralt. <br/>Kilden anvender ordene “totalitært mørke” for at fremhæve den sovjetiske styreform negativt. Dette ordvalg kunne også være interessant at forfølge i historie, hvis man ville sige noget om afsender og budskab.",
        "Formuleringen er en indirekte kritik af statsapparatets almægtige og næsten guddommelige status i totalitære regimer. <br/>Det er vigtigt - særligt i historiefaget, men også i religion - at være opmærksom på, præcis hvilke ord statsledere på begge sider af jerntæppet brugte til at mobilisere deres publikum i kampen mod fjenden. Da der også refereres til statens rolle, har formuleringen også relevans for samfundsfag.",
        "Knytter sig til samfundsfag. Forholdet mellem stat og individ er centralt i samfundsfag. <br/>I kilden rejses kritik af Sovjetunionens og kommunismens tilsidesættelse af individet til fordel for staten (den totalitære stat). Det er vigtigt for forståelsen af USA og Reagans syn på Sovjetunionens under den kolde krig.",
        "Her er en direkte reference til historien, og det er derfor relevant i sig selv. Det er vigtigt at kunne gå ind i en dialog om histories betydning som argumentation for en bestemt sag. Er der fx tale om historiebrug eller misbrug?",
        "Vigtigt citat, da historien her bruges som argumentation for et synspunkt. Brug og misbrug af historien er altså i spil her.<br/>Det er vigtigt at kunne gå i dialog om historiske kendsgerninger og hvad der menes med “ondskabens imperium”, som Reagan ofte brugte i sin retorik i karakteristikken af Sovjetunionen.",
        "Disse begrebspar referer til et af religionsfagets primære fokuspunkter, nemlig den gældende morallære i religioner og samfund. <br/>Det er vigtigt for forståelsen af fjendskabet under den kolde krig at undersøge, hvordan modsætningen mellem den grundlæggende religiøse og den ateistiske morallære anvendtes til at skabe fjendebilleder.",
        "Citatet er primært historiefagligt. Reagan henviser her til USA’s historie, selvforståelse og identitet. <br/>Amerikanernes uafhængighed fra Storbritannien og liberale udgangspunkt er væsentligt i denne sammenhæng. Hvis man ser på ordet “frihed” som en del af den liberale ideologi, kan man også arbejde med citatet i samfundsfag.",
        "USA’s grundlæggere mente, at nationen var udvalgt af Gud til at være foregangsland for resten af verden. <br/>I den typisk amerikanske gudscentrerede verdensopfattelse betyder dette samtidig, at intet kan lykkes uden Guds velsignelse. I modpartens kommunistiske og ateistiske samfundssyn er denne opfattelse selvsagt utænkelig.Religionsfaget kan bruges til at vise, hvordan USA’s selvforståelse, som jo dikterer, at nationen er skæbnebestemt til at redde verden, var en af flere vigtig årsager til deres dybe engagement i den kolde krig og i mange andre globale konflikter. "
    ]

}]
